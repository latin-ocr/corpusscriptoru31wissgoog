XXVI Praefatio.

constet, non consilio meo conuenire sed officium meum esse
existimabam textum qualis in praestanti editione P. Knoell
prostat cum meis testibus conferre, cum praesertim locorum
comparandorum numerus tam magnus sit. in hac quoque
parte ea quam alio loco adumbraui inter meos et illius codices
concordia reperitur. quod M. Petschenig cui plurimum tribue,
non quod editor Augustini operum est, id quod Gr. Krsiger
in „Theologische Literaturzeitung 1895 Nr. 14⁴⁴ scribit — ea
enim fides a nobis prorsus aliena est — sed quia harum
rerum peritissimus est, partem 2 uol. XXVIII recensens poscit,
ut etiam Eugippii uariantem lectionem in apparatum reciperem.
ei postulationi quamuis iustae prouincia mea tam certis ter-
minis circumscripta satisfacere a me impetrare non potui.

Postremo hoc addam in uerbis reddendis me orthographiam
codicum quamquam constantiae cuiusdam leges aspernantium
secutum esse. U consonam in parte tertia per V litteram
restitui iussi. nomina propria quae dicuntur graeca ad usi-
tatum morem refinxi. in exprimendis hebraicis plerumque
codicum graecorum orthographiam amplexus sum. neque hoc
legentes ignorare uelim: aliquot locos scripturae sacrae quam
Augustinus expositurus est antecedenti pagina notatos sequenti
significare omisi.

Restat, ut gratias agam Ministeriis publiciS, Academiae
litterarum Caesareae, bibliothecarum et praefectis et collegiis
aliisque uiris qui supellectilem criticam congerendi facultatem
mihi fecerunt. nemini autem plus me debere quam singulari
Guilelmi de Hartel et humanitati et doctrinae qui et per se
ipse et Academiae auctor per totum illud tempus quo non
solum hoc uolumen conficiebam sed cum huic studiorum
generi operam nauabam consilio atque auxilio mihi adesse
non destiterit libere profiteor. C. Ziwsa mihi amicissimus
plagulas legendo me sibi deuinxit.

Iam exeat uolumen Italae cognitionem aucturum.

Dabam vindobonae mense Iulio a. MDCCCLXXXXV.
Iosephus Zycka.

